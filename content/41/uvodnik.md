---
Title: "Úvodní slovo"
Authors: redakce
Tags: úvodník
Fulltext: yes
Summary: Právě čtete 41. číslo časopisu Drakkar a jistě si už říkáte, co že to zajímavého v něm najdete.
---
Vážené čtenářstvo!

Právě čtete 41. číslo časopisu Drakkar a jistě si
už říkáte, co že to zajímavého v něm najdete.
Jistě jakousi představu už máte z obsahu, ale
snad čekáte, že se vám dostane ještě nějakého
pošťouchnutí... Tak tedy:

Díky Keltonovi se v Drakkaru opět objevuje
recenze na RPG – vlastně sada minirecenzí na
japonské RPG. A nevím, jak vy, ale já bych si po
přečtení recenze nejradši zahrál každou z nich.
Crowen poslal na systému nezávislý návod
na zapojení cizích postav do hry, aby hráčské
postavy měly nějaké motivace a vypravěč mohl
zároveň nahazovat háčky do svého příběhu.

Ecthelioni navazují na článek o wargamingu
a tentokrát se věnují simulaci německého
vylodění v Anglii za druhé světové války. Tato simulace
v podobě válečné hry se odehrála v 70.
letech 20. století a pro Brity dopadla... no však
to už se dozvíte z článku ;-)

Článek o přístavech, kterým Vallun nazuje
na článek o lodní dopravě z minulého Drakkaru,
popisuje různé podoby přístavů, podmínky,
které musí splňovat, a upozorňuje na zajímavé
detaily, které lze v RPG využít, budete-li chtít nějaké
to přístavní město do hry zapojit.

Hráčům, DrDII, kterým nesedí pravidla
spojená s konceptem sudby, nabízí Mytko (jeden
z autorů DrDII a původce jeho mechanické
podoby) alternativní metodu, která nenaruší
systémové vztahy pravidel.

Marek Vlha nám poslal postavu pro Příběhy
Impéria – američana Samuela Figginse,
kterého by bylo lze jen těžko označit za kladnou
postavu. Ovšem i takové postavy je zajímavé
hrát, a tak zkušený a zcestovalý muž se vždy
hodí, když si potřebujete neumazat ruce.

Drakkar č. 41 uzavírá již tradiční literární
sekce: Argonantus si vzal tentokrát na mušku
detektivky a rozhodně nezalitujete, pustíte-li do
jeho historického přehledu nejen autorů, ale zejména
postupů vtomto žánru.

Příjemnou četbu přeje za redakci Drakkaru

<div class="signature">
Jakub „boubaque“ Maruš
</div>