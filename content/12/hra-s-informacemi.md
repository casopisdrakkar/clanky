---
Title: "Hra s informacemi"
Authors: Jakub „boubaque“ Maruš
Tags: herní styly, hraní, vedení hry
Color: gray
---
Nejednou jsem se setkal s přístupem, že co neví postava, neměl by pokud možno
vědět ani hráč, nebo by měli hráči tyto informace alespoň dobře oddělovat. Hráči by potom
měli za postavy jednat tak, jak by se jejich postavy samy chovaly, a ne tak, jak je
to pro hráče nebo jejich postavy výhodné. Tento přístup se však může velmi lehce stát
omezujícím, jakkoliv jsou důvody pro něj smysluplné a zřejmé. Následující text vám
nabídne několik přístupů, jak s informacemi pracovat ku prospěchu hry a snad se i vyhnout
problémům, které z nedostatečného toku informací plynou.
