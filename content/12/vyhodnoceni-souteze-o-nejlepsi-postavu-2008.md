---
Title: "Vyhodnocení soutěže o nejlepší postavu 2008"
Authors: Jiří „Markus“ Petrů
Tags: Čas pro hrdiny, doplňky pro hru, Dračí doupě plus, Dungeons and Dragons 3e a 3.5e, Fate, GURPS, Lineage, nehráčské postavy, Risus, Shadowrun, Styx, The Window, tvorba postavy, World of Darkness (nový)
Color: gray
---
Dvouměsíční běh s vyhlašováním soutěže, psaním postav, jejich hodnocením a v poslední řadě i počítáním čísel je konečně za námi. Soutěž o nejlepší postavu, opožděný ročník 2008, se nadobro uzavírá. A v mnohém nás překvapila.

![](http://drakkar.sk/12/vyhodnocenisouteze.jpg) Obdrželi jsme od vás 19 soutěžních postav, téměř dvojnásobek v porovnání s loňským ročníkem, což předčilo všechna naše očekávání. Ještě příjemnější bylo zjištění, že všechny postavy jsou velmi dobré, propracované a hratelné. Je sice povinností porotců všechny je číselně ohodnotit a rozdělit na “lepší” a “horší”, nicméně to bylo mnohdy velmi obtížné.

A jelikož by byla škoda nevyužít tu spostu povedených postav, které jste nám poslali, připravili jsme pro vás [tento sborník](http://drakkar.sk/12/postavy_2008_vyhodnoceni.pdf). Naleznete v něm všechny postavy seřazené podle abecedy a připravené ke hře. U každé je přiložena ilustrace a mechanický popis v některé RPG hře (teď už víte, proč jsme chtěli i tyto formality!), takže skutečně stačí jen postavu vzít a odehrát. Věříme, že tento poslouží jako dobrý zdroj inspirace pro vaše hry.

Ještě než se pustíme do samotného hodnocení, chtěli bychom poděkovat všem autorům, kteří si našli čas a poslali nám svou postavu. Velmi si toho vážíme. Tento sborník je taková naše pocta vaší práci.

Ještě jednou díky vám všem a nashledanou u dalšího ročníku Soutěže o nejlepší postavu,

_porotci a organizátoři_

Kompletní sborník postav, hodnocení porotců a vyhlášení vítěze naleznete [v tomto dokumentu](http://drakkar.sk/12/postavy_2008_vyhodnoceni.pdf).
