---
Title: "Alchymista"
Authors: H. P. Lovecraft
Tags: povídka, překlad
Color: gray
---
Vysoko, jako koruna travnatého vrcholu klenoucího se pahorku, jehož svahy byly při úpatí porostlé pokroucenými stromy pralesa, stál starý zámek mých předků. Z jeho předprsní, opatřených střílnami, a z ozbrojeného cimbuří, se bránili baroni, knížata a dokonce králové, nicméně nikdy se jeho prostorné komnaty nerozezvučely kroky dobyvatele. Ale vše se od těchto slavných let změnilo. 
