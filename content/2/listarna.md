--- 
Title: Listárna
Authors: Zrzavec
Tags: příloha, listárna
Color: gray 
Discussion: http://rpgforum.cz/forum/viewtopic.php?t=4528
--- 

Jako reakce na velké množství vašich mailů, rad a připomínek vzniká i tato sekce. Udělal jsem výběr nejzajímavějšího a i s odpověďmi si to budete moci přečíst. Snažil jsem se vybírat vše (pokud se to neopakovalo). Jak slova chvály, tak i kritiku a případně stížnosti. U každého vašeho příspěvku je vždy odpověď někoho z redakční rady.

Vážíme si každé vaší reakce na nás časopis. Proto se nebojte nás kontaktovat a kritizovat či pochválit. Oboje je stejně důležité a stejně vítané. Jedno nám dělá radost a druhé nutí se zlepšovat.

Pokud se v nějakém textu od vás či od nás objevovala gramatická chyba, byla našimi korektory opravena. Děkujeme za pochopení.

### Kid říká:

_Odvedli jste skutečně velký kus práce a výsledek je geniální. Dozvěděl jsem se i něco nového a nadchl mě článek o herních serverech. Sám jsem hrával na Aragornu, ale teď přišlo zkouškové a není čas.

_

_Líbí se mi, že jste do časáku přidali i povídky. Je to příjemné zpestření. Povídka v takovém časopise může i mnohé inspirovat ve tvorbě dobrodružství jako PJ. Rozhodně bych je nepodceňoval. o)

_

_Držím vám palce a těším se už na další číslo. Nabídl jsem taky nějaký ten svůj textík a poslal to šéfredaktorovi. Budu-li moci jednou za čas něčím přispět, budu jen rád. Doufám, že vydržíte i nadále._

_ _

#### Gran říká:

Woooohooooow, YEEEEEEHAAAAAAAAW! tleská si

#### RomiK říká:

Povídky do budoucna jistě nevyřadíme. Neboj. Povídka mi od tebe přišla a jistě se objeví v dalším čísle. Pokud občas něco napíšeš, budeme rádi. Díky. Zmiňuji se o tom i níže, ale ve třetím čísle vyjde opravený článek o herních serverech.

### Dalcor říká:

_Teda musím říct, že se pustím do kritiky a to toho dobrodružství…__
_

1.  _Jména… TO JE HRŮZA, tři jména jsou skoro stejná._
2.  _Způsob podání je „divný“ dal bych raději větší strohosti místo familiernosti. Ale to je značně subjektivní názor…někomu se to může líbit opačně._
3.  _Chování goblinů v prvním setkání bych si představoval jinak – je tam málo zdůrazněná jejich motivace. IMHO, aby přepadli skupinku dobrodruhů by jich muselo být více (než méně či rovno), ale tady vycházím z premisy znalosti D20 goblinů jako ustrašenců, co si troufají jen v přesile._
4.  _Co když si postavy, než se vydají do lesa, něco začnou zjišťovat bokem o Gregorovi (tedy že neměl bratra/syna whatever)._

#### RomiK říká:

Souhlas, tohle dobrodružství schytalo kritiku velikou. V poslední chvíli jsme se rozhodli, že jej nevyřadíme. Ne ze známosti, ale spíše z toho důvodu, abychom viděli, jak bude dobrodružství v časopise vypadat. Pro příště mohu jen slíbit, že podobné dobrodružství už neprojde. Však jsme o něm na poslední chvíli vedli sáhodlouhou diskuzi.

### Peca říká:

_V předchozím příspěvku jsem gratuloval a chválil. Bohužel mi příspěvek neprošel, protože varováni, že e-mail musí být vyplněn, přišlo až po odeslání, a text byl fuč :-(

_

_Takže to je jedna věc k dodělání.

_

_Druhá je, zda byste nechtěli používat nějaký jiný formát než PDF. Důvody se mi znovu psát nechtějí (viz. výše), prostě je to neforemný formát, který se na počítači (natož kapesním) nedá kloudně číst._

_ _

#### Wan-To říká:

Dohodnu se s RomiKem, jestli bude časopis možné distribuovat i v HTML, pak se ozvu.

#### RomiK říká:

Já myslím, že pokud to zvládneme, neměl by to být takový problém. PDF bude pro tisk a pro hezký vzhled a HTML pro čtení a pro ty, kteří nemají rádi PDF.

### Bifi říká:

_Ja som si Drakkar prečítal a chválim. Na prvé číslo to má veľmi slušnú úroveň. Logo je super.__
__
_

_Samozrejme by som aj niečo poradil:__
_

*   _Formát dobrodružstva by som upravil. Najprv nejaký atmosferický odstavček, potom veľmi stručný opis pre GM o čom to vlastne je, pre koľko postáv a v akom prostredí, potom opis zápletky a scén, potom nápady ako dobrodružstvo zmeniť alebo zasadiť do iných podmienok/prostredí a ako ho napojiť na postavy, a nakoniec nejaké mechanické súvislosti (t.j. vlastnosti NPC-čok, nebezpečnosti pascí a tak) aspoň v jednom systéme (DrD/DrD+), ale ocenil by som aj d20. _
*   _Články mi vo všeobecnosti pripadajú krátke. A rozkúskovanie hrania v dobe bronzovej na 3 alebo 4 články mi vadilo. _
*   _K layoutu nemám žiadne zásadné pripomienky, snáď s výnimkou toho, že ma vytáča ak text prechádza na ďalšiu stranu, ale je ho tam tak na jeden riadok. Veď to sa predsa dá vyriešiť úpravou medziznakových medzier a ušetríte stranu. A na tých prázdnych stranách tá poznámka byť asi nemusí. _
*   _Prvá pomoc na mňa nepôsobí ani humorne, ani vzdelávaco. _

#### RomiK říká:

Předem bych se rád omluvil za to, že tento text neprošel velkou korekturou. Sám si do textu psaného slovensky nedovolím zasáhnout. Děkuji za pochopení.

A teď již k obsahu.

Ad Dobrodružství – tohle dobrodružství se sice hezky hrálo, ale úroveň zpracování je pro příště nevyhovující. Mám nějaká další dobrodružství, jen k nim budou aplikace na dalších pár systémů, objeví se v časopise.

Ad krátké články – jde i o to, jak je kdo schopen článek napsat. Do druhého čísla jsem se pokusil napsat i dva delší články (povídku a Románský sloh). Doba bronzová končí a již se budeme snažit nekouskovat.

Ad První pomoc – tento článek byl z dalšího čísla vyřazen a nahrazen něčím, co snad bude přínosnější. Pokud ne, bude vyřazeno i toto a já vymyslím další téma.

### Markus říká:

_Já bych měl jednu výtku: To, co nazýváte RPG Teorií, mi vůbec teoretické nepřijde, resp. nechápu, co je na článku o době bronzové teoretického.

_

_Teorie by měly být odbornější eseje, analýza hraní, herní modely, snaha pochopit fungování RPG, aplikace jiných vědních oborů na RPG, atd… když nahlédnete do té sekce tady na fóru a projedete si, co je tam za témata, tak by to mělo být celkem jasné._

_ _

#### RomiK říká:

Ano, tato výtka je oprávněná a sami jsme si její pravdivost uvědomili. Když se podíváš do tématu Struktura článků, je tam teorie definována jinak (pro další čísla). (Téma se nachází na RPG Fóru.)

Tento článek bude v tomto čísle ukončen. I když, máš pravdu, že to není přímo teorie.

### Ilgir říká:

_Výrazy „profesionální/a­matérský“ nemyslím „kvalitní/póvl“ ale „výdělečný/záj­mový“.

_

_Už jsem ho přečetl (až na kapitolu o vyhledávání dobrodružství na netu) a soudím: Obálka super (nejen obrázek jako takový, ale ten styl). Nic víc než číslo/ročník (popř. motto) nepřidávat! Tento časopis nebude v trafikách a proto nemusí lákat nadpisy kapitol na titulní straně.

_

_Povídky celkem fajn, krátké, pro rozptýlení. Je mi jasné, že si neděláte větší ambice, nejste povídkový časopis.

_

_Článek o RPG online jsem si přečetl s chutí, jako pro nevzdělance v tématu byly pro mě informace nové. Jinak musím říct, že mi článek potvrdil, co jsem tušil. Není nad hraní z očí do očí, u čaje a sušenek.

_

_Článek o době bronzové byl trochu slabší, většina informací v něm uvedená je všeobecně známá. (Navíc je tam, sem tam, nějaká hrubka – a na ty jsem alergický) Pár nových poznatků mi sice článek přinesl, ale nevím nakolik je to způsobeno tím, že jsem nevzdělanec. Jako shrnutí a trochu také zamyšlení nad minulostí dobré. Dobré bylo i několikanásobné opakování důležitých souvislostí.

_

_Na barikádě. To mělo být co? Moralita? Pokud budete pokračovat sérií apelací na etiku čtenářů, tak to považuji za vtipný nápad a budu je všechny s chutí číst.

_

_Dobrodružství. Noo, spíš taková vedlejší zápletka. Jako hráč DrD+ beru, protože tohle dobrodružství je (myšleno) pro DrD+. Dokonce vám tam jednou ujel i pojem „PJ“. Hráči systémů, které se vzdalují koncepci DrD+ (DrD, DnD, HF…) to asi moc neocení. Láska lesa by šla sice bez problémů využít i v univerzálních systémech (GURPS, Svět fantazie), ale má prostě takovou hezky naivně dračákovskou chuť. (To by nešlo místo elf handlíř napsat jen handlíř?)

_

_Samotný příběh hezký, taky taková moralita pro uklidnění hráčů a potěšení hráček.

_

_První pomoc: vtipné, užitečné.

_

_Bronzové zbraně a zbroje včetně aplikace – nemám co vytknout, takže chválím.

_

_Našli jsme pro vás – dobré, už jsem se koukal na portréty a – světe div se – některé jsou i použitelné. Celkový vzhled – vyhovuje, jsem spokojen s velikostí písma, řádkováním i ponecháním v jednom sloupci. Dělení do sloupců by mělo smysl právě u dlouhých řádků malých písmenek, takže u vás ne.

_

_Obrázky – ono je to těžké, nakreslit profi obrázky nezvládne každý a pokud byste nějaké chtěli otiskovat, tak se možná nebude chtít těm ostatním přispívat a „ztrapňovat se“. Takže ten nápad s oslovením nějakého „dobrého kreslíře“ bych raději nezkoušel.

_

_Poslední výtka je k pravopisným chybám. Není jich moc, ale jsou tam. A to by nemělo být. Vy přece nejste žádné Metro nebo Express.

_

_Dost kritiky. Kritizovat umí kdekdo, ale stvořit něco tak povedeného, jako je Drakkar, to už chce kumšt a snahu._

_ _

#### RomiK říká:

Jeden z těch obsáhlejších, vezměme to tedy krásně a popořadě.

Ad povídky: Do dalšího čísla se to trošku zlepší. Povídky se mi líbily, ale budou i delší. Samozřejmě autory povídek z prvního čísla rád uvidím i v dalších číslech. Nu, co se povídek týče, ve třetím čísle nás čeká tvá povídka.

Ad článek o RPG. Jeden z čtenářů byl tímto článkem velmi rozhořčen. Celou věc jsem podstoupil Granovi. Nicméně, i tento mail a má krátká komunikace s Petrem Holednou se zde, v Listárně, objeví.

Ad článek Na barikádě – ano, to měla být jen taková moralita. Něco malého k zamyšlení se. Případně i sebereflexe všech těch, kteří se v článku poznají. Já sám jsme člověk, který se etikou a nějakými zásadami slušného chování řídí a proto to mám rád i ve svém okolí. Se svojí pedagogickou povahou se ode mě ani nic jiného očekávat nedá.

Ad První pomoc – bohužel ukončené a uzavřené. Pokud se najde někdo, kdo bude chtít pokračovat, mohl bych to zase otevřít. Ale až do budoucna.

Ad Obrázky – rádi bychom dali šanci i neprofesionálním kreslířům. Je to těžké, ale pokud někdo namaluje obrázek, věnuje tomu snahu a čas, rád bych jej v dalším malování podpořil. Drakkar funguje i na bázi spolupráce. Nemáme profi autory. Sháním ilustrátory, kde se dá, ale jak sám píšeš – málokdo věnuje profi obrázek jen tak.

Ad pravopisné chyby – Snažíme se s nimi něco dělat. Nejsme ani Metro, ani Express a já doufám, že nikdy nebudeme těmto plátkům podobní (případným čtenářů těchto periodik se omlouvám).

Díky za velmi obsáhlou reakci, za chválu i kritiku. Doufám, že se setkáme jako spolupracovníci a čtenáři i u dalších čísel.

### Vannax říká:

_Ahoj RomiKu a spol.,

_

_Prohlídnul jsem si první číslo vašeho časáku a protože jsi vyzval, abychom poslali připomínky, návrhy apod. tak tady jsou:

_

_V první řadě musím ocenit chuť, nadšení a zápal se do něčeho takového vůbec pustit.

_

_V druhé řadě pak musím ocenit to, že jste vydání prvního čísla po usilovné práci dotáhli do konce. Celý projekt vypadá velice ambiciozně a to se mi zamlouvá.

_

_Dál budou následovat připomínky, které sice mohou vyznívat spíš negativně, ale věřte, že je vůbec nemyslím zle a rozhodně si tady nepřeji tímhle příspěvkem spustit vlnu negativní kritiky. Naopak, takovémuhle časopisu držím palce a svými připomínkami se snad přispěji k tomu, aby další vydání bylo ještě lepší, než to první. Pevně doufám, že se všichni dočkáme třeba ještě desátého čísla a dalších.

_

_Vezmu to tedy postupně:

_

_**Celkový vzhled a grafika**
Obrázek na obálku jste vybrali hezký. Logo a nápis jsou výborné, ovšem už mi na obálce chybí označení prvního čísla – máte přece v úmyslu vydávat další čísla a pokud si někdo bude mít chuť ten časopis tisknout (alespoň podle toho, jak máte uspořádané stránkování), tak by na časopisu mohla takováto informace chybět. Zároveň by obálka mohla pod logem obsahovat jakési motto – krátkou informaci o tom, o jaký časopis se vlastně jedná.

_

_Možná by vůbec neškodilo na obálku uvést (po vzoru jiných, zavedených časopisů) například tři nejatraktivnější články z obsahu. Může to ale na druhou stranu trochu „poškodit“ obrázek na obálce, takže je na zvážení, co je lepší.

_

_Prostá grafika, kterou jste použili do vnitřku časopisu (sloupec na boku s názvem sekce a lajna dole), vůbec nepůsobí rušivě. Řekl bych, že v tomhle směru tomu není co vytknout (je to ale jen můj názor).

_

_Oceňuji i to, že jste se rozhodli do časopisu použít vlastní ilustrace a nevysávat klasické fantasy obrazy z galerií webstránek různě po světě. Na druhou stranu ale doporučuji zkusit kontaktovat někoho, kdo by do časopisu byl ochoten zdarma nakreslit nebo namalovat ilustrace, které by „stály za to“. Jinak zdařilé grafické zpracování a první dobrý dojem z časopisu mi bohužel narušují ilustrace, které bych označil jako „šité horkou jehlou“. (Tím ovšem trpěly i takové časopisy, jako byl svého času Nemesis nebo třeba Ikarie.)

_

_**Uspořádání**
Pět záměrně prázdných stránek vůbec nepůsobí tak, že jsou prázdné záměrně. Naopak to budí dojem, že už na těch posledních 5 stránek došel dech a tak prostě zůstaly prázdné.

_

_Osobně se mi moc nezamlouvá poměrně velké písmo, které jste zvolili – opět to na mně působí tak, že máte málo materiálu (rozuměj: textů) a tak jste prostě zvolili co největší písmo a řádkování, abyste zaplnili těch 40+ stránek.

_

_Pokud můžu vyjádřit svůj názor, volil bych raději menší řádkování, menší velikost písma a text rozdělil do dvou sloupců. Koneckonců spousta RPG materiálů vychází v téhle podobě, takže to čtenáři bude i připadat víc povědomě. Vůbec potom nevadí, když časopis bude mít místo 40 stránek pouze dvacet, protože sice bude zabírat méně listů, ale bude jasné, že na nich máte CO sdělit.

_

_**Obsah**
Prvním slabým místem časopisu je úvodník.

_

_Už v úvodníku, který jsi RomiKu napsal, mi bohužel chybí spousta informací. Jedná se přeci o první číslo a to by si zasloužilo klidně delší a obsažnější úvodník. Píšeš, že nás, čtenáře, nechceš déle vysilovat, ale po přečtení úvodníku, po pravdě řečeno, vůbec nikdo nemůže být vysílen, protože se toho až tak moc nedozvěděl.

_

_V úvodníku k prvnímu číslu bych očekával informace o tom, co je cílem časopisu, čemu se v něm chcete věnovat, jaké jsou vaše plány do budoucna, atd…. Očekával bych, že představíte i jednotlivce z tvůrčího týmu / redakci. Takovýhle časopis totiž může zůstat na internetu ještě dlouho potom, co ho přestanete vydávat, nebo potom, co se redaktorské práce ujme někdo jiný.

_

_K samotným jednotlivým příspěvkům / článkům v tom časopisu se vyjadřovat nebudu, ale co mi chybí je nějaká jasně daná koncepce toho, co od časopisu čekáte a co od něj máme čekat my, čtenáři. Zatím to působí tak, že jste bez ladu a skladu poskládali všechno co se vám podařilo sehnat. Podle toho, co je napsáno v úvodu se časopis má profilovat jako periodikum o RPG. Obsah ovšem působí tak, že se věnuje víceméně jen DrD. Koho chcete tedy oslovit? Jestli je časopis určen obecně pro příznivce RPG, pak by bylo dobře přinejmenším představit nebo alespoň uvést jednotlivé RPG systémy, kterým se chcete věnovat. Pokud to má být určeno především pro nadšence do DrD, pak je to ale také potřeba přiznat už na začátku.

_

_Jestli se chystáte vyvinout časopis hlavně pro návštěvníky RPG fóra, tak se obávám, že jste si ukrojili příliš velký krajíc chleba, protože fórum je skutečně neskutečně různorodá skvadra příznivců různých RPG a řekl bych, že ani není možné v jednom časopise oslovit všechny. Jestli ale časák nemá být jen pro návštěvníky fóra, tak je skutečně třeba, aby každý věděl, co v něm může hledat, ale také musí mít jasno v tom, co v něm určitě nenajde.

_

_A já už toho nechám. Rozhodně si nenechte mými kecy zkazit chuť do dalšího díla. Držím vám palce a jen se snažím napsat postřehy, které by vám mohly trochu pomoct._

_ _

#### RomiK říká:

Zdravím tě též, Vannaxi!

Napsal jsi to velmi obsáhle (tohle je jedna z prvních reakcí, kterou jsem na Drakkar četl). Kritika, kterou jsi napsal nepůsobí negativně, alespoň na mě ne. Spíše velmi dobře. Každý, kdo si Drakkar prohlédl takhle pořádně a odvážil se napsat takhle dlouhou reakci si zasluhuje naší úctu.

I přes občasné drobné komplikace sám doufám, že se dočkáme ještě mnoha čísel. Časopis se snažím koncipovat tak, že kdyby odpadl jedinec, byl by nahraditelný. Ale snad se vše udrží jak to je – už jen proto, že tento projekt je, jak sám píšeš, velmi ambiciózní – a to mám rád i já.

**Ad 1 – Celkový vzhled a grafika:**
Myslím, že číslo bude na obálku doplněno, stejně tak i motto. To nám nějak uteklo všem. Díky za připomínku. Co se týče článků na obálce, psal o tom Ilgir – my se nesnažíme stát časopisem za peníze a proto nemusíme lákat čtenáře na pozlátko. Snažíme se zavést tak, aby mělo smysl si stahovat každé číslo. Co se sloupce a jednoduchosti týče, tvůj názor je velmi podobný dalším. Takže to vypadá, že u tohoto stylu zůstaneme i nadále.

O obrázcích už jsem mluvil. Vážím si toho, že Dukolm se jako první odhodlal poslat nějaké své obrázky. Na druhou stranu, zkouším sehnat i další ilustrátory. Výhodu máme v tom, že si můžeme dovolit i podpořit začínající ilustrátory.

**Ad 2 – Uspořádání:**
My nemáme pevně daný počet stránek. Písmo, jeho velikost a vše ostatní je práce Wan-Ta a já na něho spoléhám, že vše co udělal, mělo nějaký důvod. Rozvést více by to mohl on. Do sazby nevidím.

**Ad 3 – Obsah:**
Co se týče úvodníku, byly napsané dva. Ten co vyšel a druhý – suchý, informativní. Já nemám velké zkušenosti s psaním úvodníků a tak musím najít způsob, jak je psát. Doufám, že se to bude lepšit a lepšit.

Možná totak vypadá po prvním čísle, ale časopis rozhodně nebude jen o DrD/DrD+. Už máme sehnané množství pomocníků na nejrůznější aplikace. Časopis by se měl věnovat převážně RPG a všemu okolo. První dvě až tři čísla musíme sami zaměřit, získat zkušenosti. Myslím, že se stále zlepšujeme. Proto i obsah se poskládá lépe. V každém čísle by mělo být něco o RPG, o nějakém internetovém projektu, povídky a doplňky pro hru.

Rádi bychom vydávali časopis pro co největší okruh čtenářů.

Tvé „kecy“ nejsou únavné, ale přínosné. A to je velmi důležité. Děkuji za tvůj příspěvek.

### Zayl říká:

_Narazil jsem na internetu na váš projekt online časopisu Drakkar a musím říct, ze mě to opravdu zaujalo. Byl jsem pravidelným čtenářem Dechu Draka, ale bohužel se sloučil s Pevností, takže mi připadá, že teď na české scéně chybí pořádný časopis o RPG.

_

_Myšlenka vašeho projektu se mi zdá dost dobrá a proto bych se chtěl zeptat, jestli bych se nemohl přidat k vašemu autorskému týmu.

_

_Mám v záloze asi dvě nebo tři fantasy povídky a jedno dobrodružství, které jsem posílal do Spáru, ale neumístilo se, takže myslím, že v DD nevyjde. Jinak co se týče herních systémů, tak mam zkušenosti pouze s DrD a DrD+.

_

_Takže se případně ozvěte, já vám můžu na ukázku poslat nějakou povídku, nebo rád zapracuji na nějakém článku.

_

_Dík a měj se fajn._

_ _

#### RomiK říká:

Rád bych upozornil na to, že Zayl napsal článek o Drakkaru, který vyšel v Dechu Draka, který je nyní součástí Pevnosti.

### Petr „PEEPA“ Holenda říká:

_Dobrý den,

_

_Shodou okolností jsem se dostal k vašemu internetovému časopisu Drakkar (číslo 2007–01) a přečetl jsem si zejména sekci „Stolní RPG online“. Jsem majitelem a provozovatelem serveru Abarin.cz a musím říci, že jsem poměrně zaskočen několika nepravdivými informacemi, které jsou ve vašem článku uvedeny a mohly by poškodit dobré jméno našeho serveru. Nijak zvlášť mi nevadí, že je článek psán zaujatě, protože to je zcela pochopitelné, vzhledem k tomu, že autor je administrátorem „konkurenčního“ serveru, ale nejspíše by nebyla od věci nějaká objektivita. Jak se zdá, tak autor se zcela neseznámil se situací na našem serveru, a proto uvádí (pevně věřím, že ne záměrně) informace, které jsou lživé. Pominu-li relativní stránku oné invence, komu se podařilo stolní RPG na internet převést, která je pouze subjektivním názorem autora, tak alespoň faktickou stránku věci si mohl autor ověřit či případně kontaktovat administrátory ostatních serverů, aby si ověřil pravdivost svých informací v článku uváděných. Nejsem expertem na autorská práva (respektive na žádná práva), ale pokud je někde uveřejňován článek týkající se poměrně úzké komunity a relativně malé cílové skupiny lidí, kterou by mohly například RPG online zajímat, tak by možná bylo fér kontaktovat i administrátory ostatních serverů, aby se k situaci a problematice vyjádřili. Musím totiž říci, že se článkem cítíme poškozeni a chtěli bychom požádat o nějaký návrh z vaší strany, jak bychom mohli dojít očištění jména našeho serveru, případně alespoň nějaký prostor, kde bychom mohli informace uvést na pravou míru.

_

_Děkuji za pochopení._

_ _

#### RomiK říká:

Dobrý den,

abych pravdu řekl, článek stolní RPG nebyl můj nápad a ani jsem neověřoval pravdivé informace v něm. Stolní RPG je trošku mimo můj zájem. Gran (autor článku), je myslím jedním z administrátorů Aragornu. Problém je v tom, že on (alespoň co vím já) se snažil kontaktovat nějaké provozovatele dalších serverů, ale bohužel byl se zlou vykázán. On sám se na online RPG hraní pohybuje celkem dosti. Já jsem to zkoušel jednou a moc mě to nezaujalo.

Nicméně, dohodnout se můžeme, nepravdivé údaje opravíme – případně Vám mohu nabídnout článek o Abarinu. V každém čísle bych rád dal prostor nějakému internetovému projektu – jeho představení a tak. Pokud vám to nebude vadit, použil bych váš mail i do listárny. Snažíme se totiž o co největší zpětnou vazbu na každého čtenáře našeho časopisu.

Pokud tedy budete mít zájem, můžete napsat celý článek o projektu Abarin.cz, nebo jen uděláme kapitolku, kde na pravou míru uvedeme nepravdivé informace. V tom případě bych byl nucen Vás odkázat na Grana, jelikož je členem redakční rady a do této problematiky vidí nejlépe (já bych zůstal jako nestranný pozorovatel, aby nedošlo k nějakému dalšímu nedorozumění).

Možností, jak napravit chyby je dost, tak doufám, že na náš časopis nezanevřete a v budoucnu si přečtete i některé další číslo.

### Petr „PEEPA“ Holenda říká:

_Děkuji za včasnou odpověď.

_

_Ano, o tom, že je Gran jedním z administrátorů Aragornu vím, dokonce jej znám i osobně. Pokud se týká mne, tak jsem si jist, že se mě kontaktovat nepokusil jak na ICQ (které na mne, pokud vím, má a mám ho uvedeno na našem serveru, přičemž jsem online takřka pořád), tak ani na jeden ze dvou mailů, co tam mám uvedené.

_

_Nicméně děkuji za nabídku nějakého vyřešení, poradím se s administrátory a dáme vám vědět, o jaký typ opravení fakt bychom měli zájem.

_

_S použitím do listárny souhlasím a nic proti tomu nemám, alespoň budu moci předpokládat, že si Gran uvědomí, že nepostupoval zrovna správně, když uvedl nepravdivé informace, které si nebyl ochoten ověřit :-)

_

_Nicméně případně jej na mě odkažte nebo se prostě nějak dohodněte a pak mi dejte vědět._

_ _

#### RomiK říká:

Dále byl problém přesunut ke Granovi. Doufám, že vyřešení proběhlo zdárně a v poklidu. Pokud ne, vezmu řešení do vlastních rukou. Nejen já, ale celá redakce Drakkaru, která sdružuje lidi nejrůznějších profesí a ví tedy, jak postupovat v podobných případech.