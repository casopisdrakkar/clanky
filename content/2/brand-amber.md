--- 
Title: Brand Amber
Authors: Dalcor 
Tags: doplňky pro hru, Cadwallon, nehráčské postavy
Color: blue
Discussion: http://rpgforum.cz/forum/viewtopic.php?t=4528
--- 

Jmenuji se Brand Amber a pocházím z rodu De Sanntille. Tedy alespoň to si každý myslí. A já je při tom nechám. Mám také pečetní prsten. Nevím, jestli je pravý nebo ne. Vyhrál jsem ho nad jedním chlapíkem v kartách v hospodě Tři džbánky v Somě. Jsou tři možnosti, jak je to s tím prstenem. První je, že ho ukradl. Druhá možnost je, že si ho vyrobil, aby mohl dělat machra a třetí, že to byl, kurva, šlechtic! No, na tom teď asi nezáleží, protože ho potom vodkrouhli vrahové. Já si prsten nechal a zbudoval jsem na něm svůj nový život.

Své dávné já hazardního hráče jsem zahodil do škarpy spolu se svým starým šatstvem a vyhlídkami na život pod mostem. Utratil jsem svý poslední prachy, i ty od lichváře, za řádský hadry a lázeň a začal jsem se chovat jako urozenej dacan. Nevěřili byste, kolik lidí dělá co chcete, když vypadáte jako bohatej, blbej a popudlivej šlechtic se soukromou armádou vlkenů. No dobře, znal jsem jednoho a ten mi dlužil takovou službičku. Takže mi hrál ochranku. No, bylo to prostě hodně zábavný a prachy tekly. Koupil jsem malej byt na Stodolní a chodil tam, jen když mě nikdo neviděl. Taky jsem občas tvrdil, že tam chodim za milenkou. Spousta šlechticů balí chudý holky jen tak, z excesu. Začal jsem se se svým novým životem tak sžívat, že jsem vlastně ani nevěděl, kdo jsem. Je mnohem snažší někomu tvrdit, že máte modrou krev, když jste o tom sami přesvědčeni.

No a jak jsem tak sedával v hospodě, občas jsem někoho otravoval svým původem a vyžadoval daně z oken a tak. Narazil jsem na zajímavé lidi. No a pak jsem viděl, jak v mojí starý hospůdce, kde jsem ve své minulé kariéře fungoval jako největší kofr na hazardní hry, sedí dva elfové, vlken a dva lidi. Hráli v kostky. Po očku jsem se tam podíval a občas prohodil něco jako: „Vem si jenom jednu a ne dvě“ nebo „To ti stačí, nesnaž se o víc nebo budeš v hajzlu“. Jeden z těch elfů, kterému už to lezlo na nervy, udělal přesně to, co jsem chtěl. „Nechceš se přidat a ukázat nám jak to hrát?“ poznamenal sarkasticky. Protáhl jsem se a přidal se ke stolu. Položil jsem na stůl jeden tolar a začal hrát. Můj majetek se začal rychle rozrůstat. Elfové jen vyděšeně koukali a snažili se najít nějaký způsob, jak podvádím. Ale já nepodváděl. Proti těmhle ubožákům to nebylo třeba. Poté, co jsem se jim vysmál za jejich absolutní neschopnost, jsem náhle zjistil, že mám nohy třicet centimetrů nad zemí a dívám se „z oči v oči“, jak říkají goblini, na vlkena, kterej na mě animálně vrčí. Jak jinak. To víte, ale dal jsem se s nima do spolku. Začali jsme vydělávat na úkolech pro gildu, jako ochranka a tak. Díky mým skvělým rétoreckým dovednostem jsme vydělávali docela slušnej balík. Až jednoho dne jsme hledali nějakou kartu pro ňákýho hóch pána. Kdo jinej by za kus kartonu zaplatil tři tisíce toláčů. TŘI TISÍCE!. No musím říct, že jsme potřebovali pomoc od cechu vrahů. Jinými slovy, poslali mě a řekli: „Najmi jejich nejlepšího a na všechno se ho vyptej.“ Nepřišlo mi to jako dobrej nápad, ale zašel jsem tam. Začal jsem s objednávkou na jednoho z elfů, jak jsme byli domluveni. No, jak se mě ten chlapík jménem Hilfen Stol vyptával na otázky typu: „Žádaná doba umírání?“, „Druh použité zbraně?“ nebo „Ochranka?“, došel jsem k závěru, že to vůbec nezní dobře. Moje parta asi nebyla místní a tak nemohla vědět, jak to tady chodí. No prostě, když jsem vyšel z baráku, začal jsem přemýšlet, jak zmizet z města.

Prodal jsem svůj byt a s prachama jsem si šel najmout karavanu. No ale hned, jak jsem dostal peníze, chytil mě za rameno jakejsi chlapík, vytáh nějaký lejstro a praví: „Vy jste Brand Amber?“ Přikývl jsem a on na mě, že budu muset proplatit storno poplatek a pokutu. Byl od Vrahů a chtěl buď patnáct tisíc nebo můj život. Usmlouval jsem to na pět a půl, který jsem měl u sebe a slíbil, že zmizím z města. Ale jak? Je jen jeden způsob, jak bezpečně opustit město bez peněz. Tím způsobem je armáda. Ale její čas už skončil, konečně se vracím domů.

Za těch pár pěnez, který ještě z žoldu mám, jsem si v jednom ze zájezdních putyk na kupecké cestě směrem ke Cadwallonu zaplatil lázeň. Svlíknul jsem uniformu a svůj oblíbenej klobouk jsem položil spolu s pistolí vedle kádě. Po umytí jsem se oblík do kalhot a šel se oholit. No jo, hochu, za těch pár let v armádě jsi vůbec nezestárnul. Byl jsem strašně zarostlej. Takže jsem musel začít nůžkama. Skoro rituálně jsem si ustřihl culík, který je tak v oblibě u Lví armády. K mým nazrzlým vlasům se vůbec nehodil! Pak jsem si začal stříhat tu hrůzu, co jsem měl na hlavě, až byly mé vlasy natolik krátké, že sahaly k ušním lalůčkům. A už to tu bylo skoro zpátky. Vlasy se mi začaly zase kroutit tak, jak tomu dřív bývalo a už jsem měl zase bujnou kštici jako před vojnou. Na řadu přišly vousy. To nebylo tak strašné. Naštěstí jsem strávil poslední týden na cestě, takže jsem měl tvář celou pokrytou strništěm. To mi usnadnilo tvorbu mé oblíbené bradky. Dokončil jsem tuhle nesmírně otravnou činnost a zadíval jsem se do očí toho chlapa v zrcadle. Chvíli jsme na sebe hleděli bez mrknutí oka. Vlnité, hnědozrzavé vlasy, hnědé oči a zrzavá bradka. Vrátil jsem se ke svému oblečení, oblékl si bílou vojenskou košili, modrý kabát a obul vysoké holinky. Uniforma na lidi funguje. Nasadil jsem svůj trojhraný klobouk a opět kouknul na toho chlápka v zrcadle. Měl v očích podivnou jiskru. Jako by říkal: „Tak pojď, pýcho Leneveru, já tě čekám.“

### Cadwallonské statistiky

*   Člověk Cadwé, povoláním Podvodník (Miscreant) 3*   Potencionál 3, Velikost 3, HP 3, Pohyblivost 4, Síla 3, Obranyschopnost OPP+1, Zběhlost DIS+1
*   Postoje: PUG 2, SLE 3, STY 2, OPP 3, SUB 4, DIS 2
*   Jedinečná schopnost: Odvážnost/Bravery
*   Odbornosti: Goblinovy posměšky/Goblin’s Jeers

#### Dovednosti

*   Stupeň 1: Fool xxx, Feign xxx, Crook xxx, Commerce xxx
*   Stupeň 2: Analyze xx, Identify xx, Barter xx
*   Stupeň 3: Conceal x**, Intimidate x
*   Bonusové: Bash x, Crook x, Look Out x
*   Z role svobodníka: Slash x*, Slither x, Command x, Conceal x**, Dodge x, Look Out x

#### Znalosti

*   Léno – Soma xx
*   Správa Cadwallonu xx
*   Frakce: Zlodějská gilda x
*   Jazyk Cadwé xx
*   Svobodná liga xx

#### Kontakty

*   Dil-Dan-Alar xx
*   Vévoda Cadwallonský xx
*   Mirole xx

Brand se rozhodl že jako další Povolání si vezme Voják/Soldier, zatím má následující dovednosti: Slash x* a Parry x

#### Vybavení

Oblečení, kůň, 2× peněženka, truhlice, mošna, pečetní prsten, 20 dukátů, kroužková zbroj, štít, meč, krátký luk, 18 šípů

#### Poznámky

* Celkový výsledek Slash je xx

** Celkový výsledek Conceal je xx