---
Title: "Krčmy a hostince, část první - venkov"
Authors: Petr „ilgir“ Chval
Tags: krčmy, hostince, světy, historie, realita
Color: green
---
Hospody, krčmy a hostince - toť svým způsobem
nejvýznamnější místa fantasy světů. Vždyť kde
jinde by měli dobrodruzi odpočívat po svém hrdinském
konání, utrácet nabyté jmění a sbírat
síly pro další drancování jeskyní? Kde jinde než
v hostinci by se měla družina ubytovat po svém
příchodu do neznámého kraje, a kde jinde by
měla získat informace důležité při pátrání po
zlotřilém černokněžníkovi? V hospodě může
dobrodruhy očekávat tajemný cizinec s nabídkou
dobře placené práce, stejně jako zákeřný
vrah, kterého najali jejich nepřátelé.
Pokud vás podrobněji zajímá, jak takové hospody
vypadají, co se v nich dá najít a zažít, je
toto článek pro vás. Po jeho přečtení už se vám
jako vypravěči rozhodně nestane, že byste při
popisování interiéru fantasy hospody použili
výraz „kuchyňská linka“.
