---
Title: "Úvodník"
Authors: redakce
Tags: úvodník
Color: gray
Summary: Úvodní slovo
Fulltext: yes
---
Milé čtenářky, milí čtenáři!

Mikuláš s čertem a andělem se už se šli pomalu klouzat, ale přece jen pro vás něco za oknem (prohlížeče) nechali. S malým zpožděním, ale přece nakonec dorazila vikinská loď s notnou dávkou sladkostí. Dokonce jsme jich v dalekých krajích získali tolik, že jsme je ani všechny neunesli a část si jich budeme muset schovat na příště.

Jak jste si již jistě všimli v obsahu, dorazila pořádná sbírka článků o RPG i věcech okolo, takže jistě bude během dlouhých, mrazivých zimních večerů co číst:

Několika články jsme navázali na steampunkovou sekci z minulého čísla, Argonantus opět sepsal několik rad k psaní, ShadoWWW přeložil další část testovacích materiálů k D&D Next, abychom se mohli na novou edici pořádně těšit, Korhul dal dohromady dobrodružství odehrávající se na vinici a Ilgir nám představí několik novinek v oblasti deskovek, které si vyzkoušel v Essenu na festivalu Spiel. Minout byste neměli ani pozvánku RPG Aliance na PragoFFest začátkem února – zvlášť pokud můžete nabídnout nějaký program – a nakonec (ale ne v poslední řadě) si můžete přečíst jednu krátkou a jednu ještě kratší povídku.

…a napříště se těšit na další články, z nichž část
vás čeká už teď v archivu redakce.

A protože se blíží čas vánoční, tedy procházíme právě adventem, přejeme vám jeho šťastné, veselé a klidné prožití, a nakonec i hodně štěstí do nového roku – a máte-li v plánu hodně oslavovat, pak i zvlášť do Nového roku :-)

A začátkem února tedy zase napočtenou!
