---
Title: "Usagi Yojimbo Role-Playing Game"
Authors: Jakub „boubaque“ Maruš
Tags: recenze, Usagi Yojimbo
Color: gray
---
Není to tak dávno, co u nás nakladatelství Crew začalo vydávat překlad úspěšného a nejednou oceněného komiksu amerického Japonce Stana Sakaie – komiks pojmenovaný Usagi Yojimbo. Hlavním hrdinou je Mijamoto Usagi, samuraj, který hned v prvním díle ztratí svého pána a stane se tak róninem. Zvláštností ovšem je, že všechny postavy v komiksu vystupující jsou antropomorfní zvířata (jap. „usagi“ znamená „králík“). Přesto komiks není určen primárně pro děti a plytké zápletky televizních „ninja želv“ v něm asi nenajdete.
