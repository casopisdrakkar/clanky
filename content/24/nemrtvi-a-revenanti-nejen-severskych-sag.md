---
Title: "Nemrtví a revenanti (nejen) severských ság"
Authors: Petr „ilgir“ Chval
Tags: historie, sever, ságy, dějiny, nemrtví
Color: green
---
Oživlé mrtvoly, jež se různými způsoby
a z různých důvodů navracejí od
bran smrti zpátky mezi živé, jsou velice
vděčným námětem příběhů. Moderní
popkultura se ho úspěšně zhostila
a neustále jím zaplňuje knihy,
filmy i počítačové hry. Hordy zombies
bezhlavě útočící na vše živé či mocní
upíři tahající za nitky světa lidí se staly
jakýmisi moderními „archetypy“,
bez nichž si mnozí už ani nedokážou
představit horor na téma nemrtví.
