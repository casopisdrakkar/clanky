---
Title: Chcete přispět do Drakkaru?
Authors: redakce
Tags: meta
Fulltext: yes
---
Drakkar je otevřený časopis o RPG a fantastice, který vychází jednou za dva měsíce v podobě zdarma stažitelného PDF souboru.

Časopis má svou redakci, která se stará o organizaci, peer review, korektury a vydávání čísla. Články samy však přicházejí od dobrovolníků, kteří mají čím přispět a chtějí se podělit o své nápady a díla. Budeme velmi rádi, když do Drakkaru přispějete i vy.  

Drakkar je tak otevřený vašim příspěvkům!  

# Jak můžete kontaktovat redakci?

*	Napište mail na **drakkarlod(zavináč)centrum(tečka)cz**.
*	Navštivte [diskusní portál Drakkaru](http://rpgforum.cz/forum/viewforum.php?f=204).

# Čím a jak můžete přispět?

*	**Článkem** týkající se RPG, deskovek, sci-fi, fantasy, hororu, historie nebo třeba i comicsu (fantazii se meze nekladou)  
*	**Recenzí** na RPG, deskovou hru, knihu, PC hru...  
*	**Krátkou novinkou** o aktuálním dění na naší RPG scéně  
*	**Zápisem z vašeho hraní**, libovolně pojatým - od povídky až po zápisy prokládané vlastními komentáři (2 stránky +)  
*	**Povídkou**
*	**čímkoli jiným** (rádi se s vámi domluvíme na emailové adrese **drakkarlod(zavináč)centrum(tečka)cz**)  

Váš článek s nadšením uvítáme. V první řadě dostanete na svůj článek zpětnou vazbu (dva jiní autoři jej projdou v rámci procesu, kterému říkáme *peer review*) a můžete svůj článek vylepšit *ještě před* jeho zveřejněním.  Poté projde článek korekturami, zasadíme ho do slušivého kabátku a vy se s ním shledáte v nejbližším čísle Drakkaru .

Články posílejte v libovolném textovém formátu (například *.doc, *.rtf, *.txt, nebo *.odt) jako přílohu emailu na adresu **drakkarlod(zavináč)centrum(tečka)cz**

příspěvky (pokud možno) opatřete perexem- napište krátký úvodní odstavec, který stručně představí obsah článku a snaží se navnadit čtenáře (perex nemusíte psát u povídek ani novinek). Bude použit v obsahu pro představení vašeho textu.  

# Délka příspěvků

Maximální délka článku/recenze/povídky je do 15 normostran, maximální rozsah je tedy 27000 znaků.  

Je možné dojednat výjimečně i vydání delšího textu, ale je dobré si uvědomit, že dlouhé články odrazují od čtení a často se do nich pustí jen nadšenec. Snadněji stravitelnější a přístupnější jsou ty kratší a svižnější.  

Starší čísla a články pro inspiraci najdete na [webu Drakkaru](http://drakkar.sk/) nebo na portálu [Rpgforum.cz – sekce články](http://rpgforum.cz/clanky/drakkar).  
  
# Doplňující informace

## Musí se můj článek týkat konkrétního tématu?

Nemusí. Publikujeme články, recenze, povídky (...), které se týkají především RPG a fantastiky, občas zabrousíme i jinam, do historie atp. 

Vydáváme i tematicky zaměřené speciály, nic vám však nebrání zaslat kdykoli jakýkoli váš článek - pokud bude zrovna vycházet speciál, zařadíme článek do následujícího čísla Drakkaru.  

## Musím předem oznámit, že pracuji na článku?</span>  

Budeme velmi rádi, když do [přípravných diskuzí](http://rpgforum.cz/forum/viewforum.php?f=204) oznámíte, že pracujete na článku, protože nám to poté umožní lépe připravit následující číslo. Ale rozhodně to není povinné - když nám článek pošlete bez oznámení, svět se nezboří. Přinejhorším se stane, že už jej nestihneme zařadit do chystaného čísla a přesuneme ho až do toho dalšího.  

## Co se stane s článkem poté, co ho odešlu na e-mail?

Poté, co se článek dostane do e-mailové schránky Drakkaru, projdou si jej dva další autoři v rámci peer review a pošlou vám zpět poznámky a připomínky, abyste mohli svůj článek vylepšit ještě před jeho zveřejněním. Poté článek projdou naši korektoři a bude sázen do konečné podoby. Časopis nakonec vyjde v PDF a vybrané články budou k dispozici i na těchto stránkách.

## Jak mám článek formátovat?
Pište, jak vám to vyhovuje, naši sazeči si poradí prakticky se vším. Chcete-li jim ulehčit práci, zde je pár doporučení (netýkají se povídek a novinek, které žádné speciální úpravy nepotřebují):  

*	Kratší a častější odstavce se čtou lépe než dlouhé megaodstavce.  
*	Snažte se delší bloky textu rozbít pomocí nadpisů, podnadpisů či odrážek. Čtenářům to pomáhá v orientaci.  
*	K článku můžete připravit i pár postranních rámečků s doplňujícími texty. Budou graficky odděleny od zbytku textu.  
*	Pokud trváte na rámečku s použitou nebo doporučenou literaturou, držte se platné normy pro zápis bibliografických údajů!  
*	Vyhýbejte se poznámkám pod čarou
