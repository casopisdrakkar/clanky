---
Title: "Úvodník"
Authors: redakce
Tags: úvodník
Color: gray
Summary: Úvodní slovo
---
Desať... desať nás bolo, keď sme sa rozhodli presunúť k tej rozpadnutej budove. Myslel som si, že to neprežije nikto z nás. A skoro som sa nemýlil. Ostali sme len dvaja. Dvaja z desiatich. Dvaja, ktorí mali toľko šťastia, alebo boli takí blázni, že sa doplazili rozvalinami až k bývalej materskej škole a pritúlili sa k jej stenám, akoby nič iné na svete už neexistovalo. Možnože to dokonca bola aj pravda. Možno už neexistuje vôbec nič. Možno sme všetci šialení a máme len halucinácie, predstavy o svojom živote. Alebo už dávno spíme a toto všetko sa nám len sníva. Svoju nočnú moru si človek nikdy nevyberie...

_- ruina 13 -_

![](/files/drakkar10.jpg)Včera sme to tu celkom pekne vyčistili, ale dnes sú tu znovu. Približujú sa z východu, odkiaľ vanie ten odporný zapáchajúci vietor. Nesie so sebou mračná prachu, takže už skoro stále používame masky a okuliare. Chudáci tí, ktorí si nestihli žiadne nájsť, už teraz ich ľutujem... Niektorým z nás sa zasekávajú ručnice, našťastie ešte nikomu neodstrelilo ruku. Ale musíme si na to dávať pozor, nesmieme stratiť už ani jedného. Ani jedného! Radšej to už ani nejdem počítať. Toľkých som ich videl prichádzať a padať navôkol... Aj tu? Prečo aj tu? Som si istý, že som to tu poprášil dôkladne! Človek aby sa pozeral za seba, či sa nevrátia hneď, ako opustí predchádzajúce miesto! Prečo sú také rýchle? A prečo, dopekla, sú tak odporne krásne???

_- križovatka / ruina nemocnice / kráter pumpy -_

Nie sú tu... nie sú tu... nie sú tu... nie sú tu... nie sú tu... nie sú tu... NIE SÚ TU!!! NIE SÚ TU!!!!! NIEEEEE.....

_- podzemný bunker 5 -_

Kde som si dal svoju zbraň?!? Včera som ju tu predsa mal! Táto prepážka je moja! Keď mi ju niekto odtiaľto zobral... ja niekoho zabijem. Fakt! To si myslia, že pôjdem von s holými rukami, ha? Môžem sa na to zvysoka... Dobré ráno, pán kapitán! Nie, žiadny problém, všetko je v poriadku. Áno, dnes, za niekoľko hodín. Áno. Ďakujem.... Svine zasrané, majú ísť za skladníkom! A nie zobrať prvú vec, ktorá im príde pod ruku! Keď toho človeka nájdem, tak mu vykrútim krk! Mám tu svoju menovku!!!!......

_- prechodné oblastné veliteľstvo / ruiny mestského úradu -_

Ktorým smerom... ktorým smerom ich mám teraz poslať? Máme vôbec dostatok prášku? Niektoré výrobné haly boli samy napadnuté a onedlho opustené... Áno, seržant! Pošlite jednotku na sever, do rozvalín elektrárne! Tam teraz potrebujú posily! Je mi jedno, že v nej máte len päť mužov! Aj tí majú nohy a ruky, nie? Švihom!!... Ďalších päť, z ktorých sa možno traja nevrátia... ak budú mať šťastie... Kde je dopekla to južné krídlo? Už dávno mali postúpiť vpred... Och Bože, prečo som sa dnes ráno zobudil?

<div class="poznamka">

[PDF verze ke stažení](http://drakkar.rpgplanet.cz/2008/10/16/10/)

V PDF verzi naleznete navíc i dvojici povídek **Rodinná pouta** a **Ledová vášeň**, dále recenzi na hentai **Spunky Knight** a zejména přeložená 32stránková pravidla rychlého startu pro **DeGenesis**.

</div>
