---
Title: "Tabulka záporáků"
Authors: Paul
Tags: doplňky do hry, tabulky
Color: green
Fulltext: yes
Summary: Dvanáct různorodých nepřátel postav sídlících napříč fantasy světy.
       Kdykoli budete potřebovat nějakého (mini)bosse, hoďte si
       dvanáctistěnkou, podívejte se do tabulky a nechte na kraj vyvalit se
       pohromu, kterou si budou místní a postavy ještě dlouho pamatovat. A
       nezapomínejte, že nikdo není sám a každý někoho (nebo něco má) a bytosti
       temnoty a zla se sdružují...
---

1\. Čaroděj
-----------

Nekromant, od přírody zlý; druid, jehož přestalo bavit
sledovat postup osadníků do jeho hvozdu, zaříkávač démonů, který se
moc přiblížil ke svým nepřátelům; věštec šikovně manipulující
lidmi... Ti všichni se mohou stát nepřáteli postav. Pokud se postavy
stanou jejich nepřáteli...

2\. Skřetí náčelník i se svým kmenem
------------------------------------

Jezdci na vlcích a pavoucích
sužující kraj, zatímco se temný šaman snaží probudit temné bohy
tohoto pronároda. Přepadají, loupí a vraždí. Všechno živelně, ale
občas se najde někdo, kdo si dá tu práci udělat si ze zelených kůží
armádu. A když už to zvládne, měl by se jím někdo začít zajímat.

3\. Drak
--------

Lidi si draky pletou se vším, co má šupina a chrlí to
oheň. Ale tohle může být jen dvounohá wyverna, bazilišek střežící
svůj poklad.

>„Jednou nás najal jeden pantáta, že má ne pozemku
draka. Dobře, říkáme si, odměna královská a s tím plazem, co ho tak
vyděsil, si poradíme. Lidi říkají různé věci, když jde o šupinatce.
Zkrátím to. Drak to opravdu byl."

4\. Duch přírody
----------------

Není nutně zlý -- ovšem pokud nejste nepřáteli
přírody. Hranice mezi přáteli a nepřáteli může být velmi tenká-
stačí přejít po lesní stezce dřevorubců se sekerou a problémy jsou
na světě.

5\. Ne nutně odpadlý šlechtic
-----------------------------

Není to monstrum v klasickém chápání,
ale jemně sadistické sklony podmíněné paranoiou a strachem o vlastní
život by postavám mohly nadělat potíže. Nebo je to jen zeman, který
se bojí vpustit postavy za deštivé noci do svého dvorce ve strachu,
že by mohly ublížit jeho rodině. Vyplní se jeho obavy? Nebo ten
chlap nechce pustit postavy dovnitř kvůli knize, kterou našel ve
sklepení svého hradu, a ve které si začal číst tak dlouho, dokud
nepropadl šílenství a nezačal tyranizovat okolí -- krvavé rituály ve
sklepení hradu na uctění temných sil vyžadují lidské oběti, ty je
nutné někde skladovat, nebo najít...

> „Víte co? Pojďte dál. Chleba
se solí ještě máme a zákony pohostinnosti ctíme..."

6\. Démon
---------

Tady jde do tuhého. Jedna z nekonečného množství variant,
které může Chaos stvořit. Teď stojí tady před vámi a moc přátelsky
nevypadá.

7\. Troll
---------

Sedí na mostě a vykládá, jak je svět nespravedlivý a jak
je dobré pro oběh peněz, když mu nějaké dáte. To je jen jedna
z možných tváří trollů. Tou druhou je jejich účast na skřetích
rejsách pořádaných po žních na slabě chráněné vesnice.

> „Ale to by
náš troll vybírající mýtné pro vesnici nikdy neudělal... nebo, že
by... Jacku, kdy jsi ho naposledy viděl? Snad ne před žněmi..."

8\. Noví osadníci
-----------------

Chtějí udělat štěstí v této zemi a udělají pro to
cokoli. I vy se tak můžete octnout v nebezpečí, pokud se postavíte
mezi ně a jejich cíl. Klidně i nevědomky. Nebo vás tam rovnou strčí.
Však co, po těch vandrácích se nikdo ptát nebude a jejich měšce jsou
skoro plné. Když už nic, zbraně se šiknou. A to, že někdo může
zemřít? Já to nebudu a soused má pěkné hospodářství...

9\. Lykantrop
-------------

Mění se noc co noc ve zrůdu a terorizuje kraj. Možná
je ale jiný. Možná touží přestat a z nemoci se dostat, ačkoli neví
jak. Každopádně nevzdělanému lidu, jehož stáda hubí, je motivace té
stvůry ukradená.

> „A teď berte vidle, Světislav říkal, že za dne je
ten netvor slabší."

10\. Pán mutantů (i s mutanty)
-------------------------------

Nebozí lidé, u nichž se projevil vliv
Chaosu, nebo ti, kteří na tento vliv čekali a přijali jej jako
nejvyšší poctu. Možná je to jedno, protože nyní žijí mimo civilizaci
a všemožně lidem bez postižení komplikují život ze msty, kvůli
vlastní obraně, nebo je to prostě jenom baví.

11\. Mocný nemrtvý
------------------

Kdosi, kdo byl mocný i za živa povstal do nesmrti
a nyní se touží stát ještě mocnějším upíři na kouzelných ořích;
kostějové s krystaly, do kterých ukryli své duše nebo bánší
s přízraky dívek, které zemřely neprávem.

12\. Něco, co není mrtvé, jen věčně dumající
--------------------------------------------

Nebo jen jeho
poskoci, kteří se tu zlou věc snaží dostat na místo působení postav.
