---
Title: "Minidungeon: Velká mohyla"
Authors: Paul
Tags: doplňky do hry, minidungeon
Color: green
Fulltext: yes
Summary: Kdysi žili na tomto místě jiní lidé. Hovořili jiným jazykem, než lidé
       dnešní, uctívali jiné bohy, jinak se oblékali a slavili jiné svátky.
       Národy jsou v pohybu a tak i oni se ztratili v temnotě dějin. Nikdo by
       si na ně nepamatoval a byli by známi jen z pověstí o hrdinech z řad
       předků místních jako nepřátelé lidu pronikajícího na toto území, kdyby
       po sobě nezanechali mohyly v kopcích na sever odtud. Nikdo rozumný se k
       nim nepřibližuje za dne, natož v noci. Povídá se, že tam straší duchové
       padlých bohatýrů a dávní bohové nad starověkými světišti stále drží
       ochrannou ruku.
---
##  Proč se postavy mají o místo zajímat?

-   Jantar, zlato a staré runové čepele nemají nohy, aby odešly, a tak
    by měly být tam, kde je jejich minulí majitelé zanechali, ne? Na
    zaplacení toho vašeho dluhu by měly stačit...
-   Hlídka zavřela brány do města. Úplně. Nikoho nepouští dovnitř, ani
    ven. I když nosí znak městské rady, jako vy. A jiných cest do města
    moc nevede. Leda by nelhala ta pověst o té staré tajné chodbě od
    mohyl přímo pod městský kostel.

## Okolí Velké mohyly

-   Velká mohyla leží mezi dalšími uměle navršenými kopci uprostřed
    mohylového pole. Mezi menšími mohylami se do výšky patrového domu
    klene mohyla vyšší a rozlehlejší, než ostatní.
-   Je zarostlá trávou, do hlíny na vrcholku zapustil kořeny mladý dub a
    kamenný chodníček vedoucí ke vstupu je sotva viditelný.
-   Mimo pole žije skupina psanců, kteří nevidí nikoho rádi na svém
    území. Kradou a terorizují přilehlé okolí, ale neodváží se za
    hranici kopců.

## Vchod

-   Temná díra obložená kameny značí vhod. Průvan je dost silný, vevnitř
    je tma.

## 1\. Chodba

-   Pět sáhů dlouhá chodba obložená kameny. Nejvyšší z družiny asi budou
    mít problém jít vzpřímeně.

## 2\. Kaple

-   Tři krát tři sáhy čtvercová místnost. Končí v ní chodba a další
    výhod z místnosti je průchod ve zdi nalevo. Naproti ústí chodby je
    kamenný oltář sahající člověku do pasu.
-   Uprostřed je malá jamka. Tekutina zaschlá na povrchu je tmavě
    červená až černá, patrně se jedná o krev.
-   Dětské kosti se povalují všude okolo.

## 3\. Místnost s pokladem

-   Na zemi leží kámen, který kdysi býval dveřmi. Patrně se dal zasunout
    do zdi, soudě podle tloušťky, kolejnice v podlaze a duté zdi.
-   Na jižní straně místnosti je rozložený válečný vůz. Kola leží opodál
    a ve voze jsou dva pozlacené postroje pro koně. Na severní straně
    jsou tři bedny plné cenností -- pod rozbitými víky je na úplném dně
    jantar, náhrdelníky, náramky a čelenky s diamanty.
-   Přede dveřmi do další místnosti stojí stojan s honosnou zbrojí --
    helma i krunýř jsou bohatě popsány runami.

## 4\. Místnost se strážci

-   Dveřní kámen je nyní již zasunutý do zdi, na zemi je zato pořádná
    spoušť.
-   Z rakví bez víka sahajících po kolena se nějak dostali jejich
    obyvatelé -- šest kostlivých válečníků, jejichž roztroušené ostatky
    se povalují na podlaze v naprostém chaosu.
-   Mezi nimi leží tělo posekané a jen stěží rozpoznatelné. Ještě se
    úplně nerozložilo, nejspíš se jedná o vykradače hrobů. Zbroj a meč
    poněkud značné hodnoty leží na podlaze.

## 5\. Chodba

-   Tři sáhy dlouhá, na zemi leží tělo, patrně se jedná o čaroděje, leží
    na zádech, z rozpáraného břicha vylézají orgány.
-   Smrad je všudypřítomný.
-   Moc toho nemá, jen v ruce má svou hůl, možná se v ní skrývá nějaké
    kouzlo...

## 6\. Předsálí

-   Na podlaze leží další mrtvola, vypadá jako stopař. Luk má v ruce,
    ale všechny šípy toulci. Je zřízený podobně jako čaroděj o pár metrů
    zpátky. Na zádech má vak s cennostmi naloupenými dříve.
-   Nápisy na stěnách mohou zasvěceným prozradit jméno vládce pohřbeného
    za dveřmi. A taky poukázat na přítomnost strážce, ducha spoutaného
    kouzly před staletími a naplněného nenávistí k narušitelům klidu a
    jeho pomocníků---kostlivců.
-   Pokud se postavy pokusí nějak porušit dveře do krypty, z otvoru ve
    stropu vypluje duch. Není možné s ním jednat, nikoho v hrobce
    nechce. Mezitím se začnou skládat kostlivci o místnost dříve.

## 7\. Krypta

-   Prostý kamenný sarkofág je v kontrastu s bohatstvím o několik
    místností dříve. Nikde není žádný poklad.
-   Jediné, co je cenné, je honosná zbroj, do které je oděna kostra.
-   Tajná chodba začíná pod sarkofágem, přesněji v něm, pod staletou
    mrtvolou.
-   Dveřní kámen má z vnitřní strany madla na posouvání, stejně jako
    ostatní.
