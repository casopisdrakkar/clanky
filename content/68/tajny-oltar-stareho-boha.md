---
Title: "Minidungeon: Tajný oltář Starého boha"
Authors: Ecthelion²
Tags: doplňky do hry, minidungeon
Color: green
Fulltext: yes
Summary: Přestože v Ravnburghu vládne nový bůh, dávní bohové, kteří tu byli před
       ním a jejich mystéria, nejsou zcela zapomenuta. Místo na kterém město
       stojí, bylo osídleno dávno předtím, než sem přišli lidé a je vystavěno
       na troskách a sklepeních měst předchozích. Šeptá se o tajných ukrytých
       oltářích, na nichž zasvěcení v kápích stále přináší oběti a provádí
       obřady zasvěcené Starému bohu moří a hlubin. Občas se ztratí lidé, které
       pak už nikdy nikdo nevidí a o takových se často říká, že jejich krev
       byla prolita Starému bohu... ale co když je to ve skutečnosti pravda?
---

## O co jde?

Přestože navenek obyvatelstvo uctívá nového boha, víra ve Starého boha
moří, bouří a oceánů byla ve městě silná. Existují tací, co jej stále ve
skrytu uctívají, přinášejí mu oběti, studují jeho mystéria a kouzla dob
minulých. Jedna ze skupin, která Starého boha uctívá, využívá prastarého
chrámu ukrytého ve sklepení pod městem, který nevybudovaly ruce člověka.
Kult vede Velekněžka a podle prastarého vzoru přílivů a odlivů přináší
Starému bohu krvav&e acute; oběti, aby nasytily jeho hlad a utišily
bouře. Mezi zasvěcenými jsou i členové některých nejvýznamnějších rodin
ve městě, zpravidla těch, které profitují z námořního obchodu a chtějí
si naklonit přízeň moří nebo těch nejstarších ve městě, které se od
uctívání Starého boha odklonily jen navenek.

Sedmnáctiletou Millicent Catesbyovou, dceru kupce, unesla z jejího domu
uprostřed noci skupina maskovaných spiklenců, kterou vedla
stříbrovlasá Blanche Graftonová, představitelka mocného rodu Craftonů.
Mladá Millicent má být další obětí určenou pro Starého boha, která bude
obětována při následujícím úplňku.

## Jak se do tajného chrámu nachomýtnout?

* Postavy se k celé věci přichomýtnou pravděpodobně ve snaze zachránit
mladou slečnu Millicent. Její otec není boháč, ale svou dceru zbožňuje a
na dřevo vysází většinu grošů, které má ve svých truhlicích. Postavy
také mohou být přátelé rodiny. Únosci mohli být neopatrní a zanechat
stopy, případně některý z únosců byl zraněn při přepadení domu a
ponechán osudu (a může vědět kam), případně je může vystopovat rodinný
pes, který půjde po Millicentině pachu.

* Postavy mohou najít místo, kde se tajný oltář nachází ve starých
záznamech a jít jej objevit, aniž by si byli vědomi současných obtíží
mladé slečny.

* Zastavit Velekněžku může postavy vyslat někdo jiný… církev nového
boha nebo dokonce jiní uctívači Starého boha, protože Velekněžka se
mohla vymknout kontrole.


## Chrám samotný

Do chrámu se dá dostat skrze katakomby pod Ravnburghem. Díra proražená
v jedné ze zdí nevypadá nijak zajímavě, ale před ní čekají dva
hromotlukové - Ardall a Montacute, kteří hlídají vstup, zatímco dole má
proběhnout obřad. Nejsou příliš obezřetní a ve skutečnosti hrají
vrhcáby, protože za dobu jejich hlídek nikdy nedošlo k ničemu
zajímavému. Pokud Ardall dokáže vypálit ze své píšťaly, hluk výstřelu
upozorní všechny v chrámu na blížící s e protivníky.
 
### Vstupní chodba

Schody, které sestupují dolů do chrámu, jsou ohlazeny nohama uctívačů
Starého boha, které sem po staletí sestupovali. Schodů je sto jedenáct,
protože jednička je důležité číslo v systému uctívání Starého boha.
Žebra chodby jsou tvořeny mohutnými velrybími žebry, pokrytými
prastarými rytinami a nápisy. Schody osvětluje jakási tajemná záře,
která jakoby vycházela z kostí. Na konci schodiště je závěs, po jehož
odhrnutí se ocitnou v chrámu samotném.

> Uprostřed schodů se musí zatlačit na jedno ze žeber, jinak se spustí
při dalším sestupu past, která vystřelí ze zdi po celé délce schodů
vybroušené ostny tvořené kostmi mořských netvorů. Postavy mohou varovat
staré kosti ve spodní části schodů, nebo pokud zajmou Ardalla nebo
Montacuta, mohou jim o pasti říct.


### Loď s oltářem

Chrám samotný vypadá jako vnitřek velryby, kde strop nesou žebra
obrovských velryb. I zde prostor osvětluje tajemná záře. Temná voda,
která pokrývá více než polovinu plochy chrámu, je spojena s mořem
v zálivu a vznáší se nad ní chladná mlha. Na druhé straně místnosti je
oltář vyřezaný z kostí mořských netvorů. Na něm, udržováno jakousi
prastarou a temnou magií, tluče obnažené lidské srdce, které očividně
někdo vyřízl zaživa z hrudí žijícího člověka. Pos tavy se mohou ukrýt u
vstupu za krápníky, protože u oltáře pomalu začíná obřad.

Na studené zemi před ním leží spoutána Millicent. Dívka je nahá, její
kůže je pokrytá tajemnými symboly, které jsou vyřezány do kostí velryb
kolem vás a její ruce a nohy jsou připoutány. Po jedné straně oltáře
stojí starší dáma se stříbrnými vlasy, na druhé pak nervózní mladík.
Z mořské vody se nehlučně vynoří Velekněžka, která drží v ruce dýku, aby
provedla obřad. Pokud postavy nepodniknou nic, pak vyřízne dívce zaživa
ještě bijící srdce a umístí je na podstavec na místo starého srdce.

Pokud se rozhodnou obřad přerušit, pak se Velekněžka nejprve pokusí
s nimi vyjednávat – nestojí o žádnou smrt, která není určena v rámci
prastarého rozvrhu k udržení přediva světa. Vyloží jim, že zatímco svět
na ně zapomněl, tak zasvěcení stále provádí obřady, které udržují svět
v rovnováze a brání příchodu Věčné noci. Nabídne jim zlato a stříbro (v
komoře za ní je ho dost), pokud odejdou a vrátí se k Millicentinu otci
s nepořízenou. Nabídne jim i př&iacut e;zeň Starého boha a jeho
kouzelnou moc, pokud je nechají provést rituál. Svolí také, že Millicent
nechá jít, pokud jí přivedou jinou oběť, jejíž srdce by mohli použít.
Pokud ale postavy na nic z toho nepřistoupí, pošle na ně oba své
zasvěcené a sama vyrazí s dýkou vpřed. Bude-li v úzkých, pokusí se
píšťalkou na krku přivolat Strašlivého strážce, bude-li zraněna, skočí
do vody a zmizí v temné vodě (je otázka, zda jí zbraně postav vůbec
můžou zabít, ale určitě jí způsobují bolest).

> Získat nové, mladé a zdravé srdce bylo ve skutečnosti cílem celého
obřadu – ani magie nemůže udržet srdce naživu mimo tělo navždy. Takové
srdce postupně chřadne a umírá, proto byla srdce na oltáři pravidelně
měněna a od vzniku chrámu na oltáři bily stovky srdcí... Millicento mělo
být dalším, které by udrželo celé místo pohromadě nějakou další dobu.
Pokud postavy srdce sundají z jeho umístění nebo jej poškodí, přestane
bít a světla v chrámu pohasnou – tlukot srdce je udržuje aktivn&
iacute;. Stejně tak zeslábne magie, která drží celé tohle místo
pohromadě a postupně se začne rozpadat – výztuhy z velrybích žeber
začnou vypadávat, strop se začne sypat a kameny z něj začnou padat, voda
se začne drát dovnitř... možná do hodiny bude celé místo zasypáno a
zatopeno pod hladinou moře, jako by nikdy neexistovalo.

### Vnitřní komora

Od oltářní lodi je oddělena úzkou chodbou ukrytou za závěsem. Na něm
jsou vyšity tajemné symboly, které varují každého, kdo není zasvěcen,
aby nechodil dál... pod hrozbou kletby a strašlivé smrti. Je to
nejposvátnější část chrámu, kam má přístup jen velekněžka a je ve
skutečnosti poměrně malá. Je vyskládána věcmi, které u sebe měli
obětovaní lidé – Velekněžka vždy vybere jeden předmět za každého
obětovaného a přidá jej do sbírky, zatímco jiný, vyřadí a vhodí ; jej do
hlubin. Jsou tu také ukryté poklady, které byly vyzvednuty z potopených
vraků.

> Každá postava si smí vzít jeden předmět z těch, které jsou tu
uskladněny. Pokud natáhnou ruku pro jiný, budou mít předtuchu čehosi
zlého a velice, velice špatný pocit. Pokud navzdory tomu vezmou víc než
jeden předmět, postihne je kletba Starého boha, které se mohou zbavit
jen, když vrátí „uloupený“ předmět zpět k oltáři Starého boha. Bude je
stíhat smůla, a pokud se pokusí cestovat na lodi, zjistí, že všechny
lodě postihne bezvětří (stanou se „Jonáši“ na palubě).

## Důležité postavy

### Millicent Catesby
Dcera jednoho z kupců, která byla unesena. Je jí
sedmnáct let a každý, kdo ji poznal, chvílí její krásu a dobré srdce.

### Blanche Grafton

Sestra hlavního představitele rodu, Williama
Graftona, jednoho z dvořanů Citadely. Blanche je okolo šedesáti let
stára, ale stále zdatná a své pochůzky si zařizuje sama. Drží se starých
obyčejů a v kultu zastává vysoké místo, na slovo pak poslechne
Velekněžku. Stále dokáže zasadit neočekávanou ránu dýkou, kterou má
ukrytou v šatech.

### Oswyn Garrard

Mladý šlechtic a člen jednoho z menších obchodních
rodů, dnes zchudlých. U pasu nosí dlouhý meč, který je možná starobylý a
na místech pokrytý rzí, která se nedá vyleštit, ale stále stejně smrtící
jak před lety. V kultu má nižší stupeň zasvěcení a poslouchá rozkazy
mylady Graftonové, smí se ale účastnit obřadu. Oswyn nemá srdce z kamene
a Millicent je mu upřímně líto… navíc se mu dívka líbí. Na vraždění ve
skutečnosti nemá žaludek a postavy jistě vycítí jeho nervozitu. Pokud
jej dokážou přesvědčit, může se obrátit proti ostatním kultistům,
protože k tomuhle se neupsal.

### Jerome Ardall a Rowland Montacute

Sluhové rodu Garrard, také
zasvěcení, ale jen na nejnižší stupeň. Samotného obřadu se nesmí
účastnit a plní roli hrubé síly a stráží. Mohutný Montacute se ohání
velkou obouruční sekerou, která se hodí na vyrážení dveří, stejně jako
na rozbíjení lebek. Ardall má u sebe píšťalu, ze které může vypálit ránu
a pak sáhne po dlouhé dýce u pasu.

### Velekněžka

Podivná bytost, která je možná člověkem... a možná ne.
Vypadá jako lidská dívka, která nenosí oblečení, ale má na sobě jakousi
částečně zakrývající tuniku, která vypadá jako ušitá z rybářských sítí.
Její oči jsou temné a bez zornic. Zcela jistě dokáže dýchat pod vodou a
nikdo neví, zda je to stále ta stejná velekněžka, která kult vedla před
staletími, nebo zda její místo zaujímají stále nové dívky. Nemá jméno,
je známa jen jako Velekněžka. Do chrámu vstupuje skrze moře (a stejnou
cestou umí uniknout, když jde do tuhého) a zdá se, jakoby na vzduchu
nedokázala vydržet dlouho. Jakmile její pokožka začne osychat, slábne a
musí ji smočit v mořské vodě. Má dýku vyrobenou z kosti kosatky, kterou
plánuje vyříznout Millicentino srdce z její hrudi, ale které může využít
i proti postavám. Na krku nosí na provázku pověšenou píšťalku, jejíž pro
lidi neslyšný hvizd dokáže přivolat Strašlivého strážce.

### Strašlivý strážce

Mohutný starý kraken, který žije v hlubinách
v okolí města. Píšťalka Velekněžky dokáže tohoto strašlivého leviathana
povolat z jeho hlubin, aby bránil chrám. Nevejde se dovnitř celý, ale
jeho chapadla, které vynoří z vody a umí jimi tlouct, stahovat do
hlubiny a vrhat postavy proti stěnám... dokážou uvnitř dosáhnout na
většinu míst.

