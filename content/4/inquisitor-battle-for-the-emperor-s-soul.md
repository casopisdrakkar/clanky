---
Title: "Inquisitor: Battle For the Emperor's Soul"
Authors: Dalibor „Dalcor“ Zeman
Tags: inkvizice, Inquisitor - Battle For Emperor’s Soul, recenze, Warhammer 40000
Color: gray
---
Loňského roku moji pomalu rostoucí sbírku RPG doplnil další skvost. Hra Inquisitor: The Battle for the Emperor’s Soul z prostředí Warhammeru 40.000. Záměrně píšu hra, protože se mi těžko rozhoduje kam Inquisitora zařadit. Je to hra potácející se na pomezí žánrů taktické warbandové akce a RPG s tím, že oproti mnohem mladším RPG bratříčkům z „klasického“ Warhammeru je zaměřený více na boj a akci než na hluboké hraní drsného příběhu. Blíže než Warhammer Fantasy Role Play (opomineme-li procentuální systém) je mu rozhodně Cadwallon, který je ovšem designovaný 60 ku 40 ve prospěch RPG. U Inquisitora bych to viděl asi tak 70 ku 30 ve prospěch taktické akce.
